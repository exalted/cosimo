---
layout: "page-section"
alternative-layout: true
bg-color: "bg-gray-200"
title: "Disagi Dell’Infanzia e Dell’Adolescenza"
image: "disagi-dell-infanzia-e-dell-adolescenza.jpeg"
---

Durante la crescita si riscontrano di frequente problematiche legate ai cambiamenti nelle varie tappe evolutive, ed alcuni momenti risultano particolarmente critici (ingresso nel mondo scolastico, alterazione dell’equilibrio familiare, necessità di ridefinizione della propria identità nel mondo, sviluppo sessuale, ecc..).

Il malessere in questa fascia d’età si manifesta con modalità peculiari, ed occorre stare attenti ai molteplici segnali di disagio, ad esempio comportamenti aggressivi ingiustificati, isolamento, crollo del rendimento scolastico o calo dell’appetito. Alcuni disturbi specifici di questa fase di crescita sono i disturbi dell’apprendimento (il bambino non ottiene risultati consoni col suo sviluppo intellettivo in specifiche aree, come la lettura, la scrittura o il calcolo), e il deficit di attenzione e iperattività (sussiste un livello invalidante di disattenzione e una scarsa capacità di controllo degli impulsi, associata spesso ad iperattività motoria).
