---
layout: "home-section"
title: "Quando Chiedere Aiuto"
image: "quando-chiedere-aiuto.jpeg"
---

La sofferenza psichica è un campanello d’allarme, e può assumere diverse forme, sempre mutevoli rispetto al contesto socio-culturale di riferimento. Può essere passeggera, palesarsi tramite uno stato d’animo pervasivo (tristezza, angoscia, euforia esagerata, ecc..) oppure cristallizzarsi in un sintomo specifico.

Certe situazioni, riconducibili a un qualche tipo di lutto (la perdita di una persona cara, di un amore, del lavoro) sono in grado di generare afflizioni durature, che in alcuni casi necessitano dell’intervento di uno specialista.
