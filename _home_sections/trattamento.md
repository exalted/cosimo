---
layout: "home-section"
title: "Trattamento"
image: "trattamento.jpeg"
quote: "trattamento"
---

Come afferma Lacan, nasciamo immersi in un “bagno di linguaggio”. Cosa vuol dire? Che fin dall’esordio nella vita le parole degli altri (in primis le figure genitoriali o di accudimento) sono pregne di aspettative e speranze nei confronti del figlio, ne plasmano quindi in qualche modo la storia e il destino, il suo posto nel mondo, a discapito dell’avvenire del soggetto e del rapporto col proprio singolare desiderio. Un percorso guidato psicoanaliticamente, secondo le indicazioni di Freud e Lacan, mira a confrontare il soggetto con questa parte intima del suo essere, che agisce fuori dal controllo cosciente e produce ripetitivamente le medesime dinamiche, caratterizzate da un senso di ineluttabilità.

La psicoanalisi è un’esperienza di cura che si approccia alle personali narrazioni di ogni paziente (definito da Lacan “analizzante”, per sottolinearne il ruolo attivo nella ricerca di risposte), senza puntare all’erogazione di soluzioni prêt-à-porter, o alla cieca demolizione del sintomo, ma all’interrogazione del suo senso nascosto, “rimosso”, fino allo scioglimento dei nodi in cui l’individuo è rimasto intrappolato.
